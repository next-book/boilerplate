<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bajecna_leta_pod_psa-18</title>
  <link href="../Styles/bajecna_le_idstyles.css" rel="stylesheet" type="text/css" />
</head>

<body id="bajecna_leta_pod_psa" xml:lang="cs-CZ">
  <div>
    <p class="MLP-uroven2-kapitola" id="toc_marker-15">XV</p>

    <p class="MLP-scenicke-poznamky">Návštěvní den v&nbsp;kutnohorské nemocnici. Novopečení otcové a&nbsp;ostatní příbuzní stojí na pošlapaném trávníku před pavilónem porodnice. Rodičky se vyklánějí z&nbsp;oken ve třetím patře.</p>

    <p class="MLP-prima-rec"><span class="MLP-znak-tucne-11b">JARUŠKA</span> (<span class="MLP-znak-kurziva-11b">s&nbsp;nepředstíranou radostí</span>): Ahoj! Jste tu brzo, to je fajn.</p>

    <p class="MLP-prima-rec"><span class="MLP-znak-tucne-11b">1. OTEC</span>: A&nbsp;proč nemůžeš sedět?</p>

    <p class="MLP-prima-rec"><span class="MLP-znak-tucne-11b">1. MATKA</span>: Jsem asi špatně sešitá…?</p>

    <p class="MLP-prima-rec"><span class="MLP-znak-tucne-11b">KVIDO</span> (<span class="MLP-znak-kurziva-11b">nápadně rychle</span>): Přijeli jsme autem.</p>

    <p class="MLP-prima-rec"><span class="MLP-znak-tucne-11b">1. MATKA</span>: Nebo spíš křivě nastřižená…?</p>

    <p class="MLP-prima-rec"><span class="MLP-znak-tucne-11b">JARUŠKA</span> (<span class="MLP-znak-kurziva-11b">obdivně</span>): Fakt? Ty jsi řídil?</p>

    <p class="MLP-prima-rec"><span class="MLP-znak-tucne-11b">KVIDO</span> (<span class="MLP-znak-kurziva-11b">nápadně neochotně</span>): No.</p>

    <p class="MLP-prima-rec"><span class="MLP-znak-tucne-11b">JARUŠKA</span> (<span class="MLP-znak-kurziva-11b">polekaně</span>): Co se stalo?</p>

    <p class="MLP-prima-rec"><span class="MLP-znak-tucne-11b">PACO</span>: Nic. Přejel jednoho psa.</p>

    <p class="MLP-prima-rec"><span class="MLP-znak-tucne-11b">JARUŠKA</span> (<span class="MLP-znak-kurziva-11b">chlácholivě</span>): To se přece může stát každému řidiči, Kvido. No ták!</p>

    <p class="MLP-prima-rec"><span class="MLP-znak-tucne-11b">PACO</span>: Jenže tenhle byl v&nbsp;boudě…</p>

    <p class="MLP-scenicke-poznamky">Smích; všechny návštěvy užasle hledí na Kvida.</p>

    <p class="MLP-prima-rec"><span class="MLP-znak-tucne-11b">KVIDO</span> (<span class="MLP-znak-kurziva-11b">podrážděně k&nbsp;Pacovi</span>): A&nbsp;kdo pořád řval Doleva! Doleva! Chtěli jste doleva, tak jsem zahnul.</p>

    <p class="MLP-prima-rec"><span class="MLP-znak-tucne-11b">PACO</span> (<span class="MLP-znak-kurziva-11b">vysvětluje Jarušce</span>): Nejdřív jsem myslel, že přejel jenom tu boudu, ale když jsem odházel ty zlámaný prkýnka, ležel tam ten čokl. Mrtvej…</p>

    <p class="MLP-prima-rec"><span class="MLP-znak-tucne-11b">KVIDOVA MATKA</span>: To se tu budeme bavit o&nbsp;psech?</p>

    <p class="MLP-prima-rec-dalsi-odstavce-6b-za">(<span class="MLP-znak-kurziva-11b">Pohlédne na Aničku v&nbsp;Jaruščině náručí.</span>) Nevidíte, jak na nás Anička valí ty svoje nádherný hnědý kukadla?</p>

    <p class="MLP-prima-rec"><span class="MLP-znak-tucne-11b">JARUŠKA</span> (<span class="MLP-znak-kurziva-11b">omluvně s&nbsp;pohledem na dceru</span>): Před chvílí usnula…</p>

    <p class="MLP-prima-rec"><span class="MLP-znak-tucne-11b">2. MATKA</span>: Úplně mi potrhal bradavky.</p>

    <p class="MLP-prima-rec"><span class="MLP-znak-tucne-11b">2. OTEC</span>: Kdo?!</p>

    <p class="MLP-prima-rec"><span class="MLP-znak-tucne-11b">2. MATKA</span>: No přece Lukášek, ty hlupáčku…</p>

    <p class="MLP-prima-rec"><span class="MLP-znak-tucne-11b">KVIDOVA MATKA</span>: Všechno už je připravené. Babička nám našila hygienické roušky.</p>

    <p class="MLP-prima-rec"><span class="MLP-znak-tucne-11b">JARUŠKA</span> (<span class="MLP-znak-kurziva-11b">dojatě</span>): Ale to –</p>

    <p class="MLP-prima-rec"><span class="MLP-znak-tucne-11b">KVIDOVA MATKA</span>: Něha bude samozřejmě nosit košík… (<span class="MLP-znak-kurziva-11b">Pohlédne na svého muže, který se stále jen mlčky plaše usmívá.</span>) Tak jí proboha ukaž ty hračky…!</p>

    <p class="MLP-prima-rec"><span class="MLP-znak-tucne-11b">KVIDŮV OTEC</span> (<span class="MLP-znak-kurziva-11b">vyndává z&nbsp;tašky několik dřevěných hraček</span>): To jsem… pro tu malou… (<span class="MLP-znak-kurziva-11b">Hlas mu vypoví poslušnost.</span>)</p>

    <p class="MLP-prima-rec"><span class="MLP-znak-tucne-11b">JARUŠKA</span> (<span class="MLP-znak-kurziva-11b">pláče</span>): Děkuju. Ty jsou strašně krásný! Děkuju.</p>

    <p class="MLP-prima-rec"><span class="MLP-znak-tucne-11b">KVIDO</span> (<span class="MLP-znak-kurziva-11b">polekaně</span>): Proč brečíš? Celou ji pokapeš!</p>

    <p class="MLP-scenicke-poznamky">Anička se probouzí a&nbsp;pláče.</p>

    <p class="MLP-prima-rec"><span class="MLP-znak-tucne-11b">PACO</span>: Tomu říkám protestsong!</p>

    <p class="MLP-prima-rec"><span class="MLP-znak-tucne-11b">KVIDOVA MATKA</span>: Nemá větříky? Na ty je nejlepší fenykl!</p>

    <p class="MLP-prima-rec"><span class="MLP-znak-tucne-11b">PACO</span>: Ať žije lidové léčitelství, tmářství a&nbsp;nevědomost!</p>

    <p class="MLP-prima-rec"><span class="MLP-znak-tucne-11b">KVIDOVA MATKA</span>: Nežvaň a&nbsp;jdi Kvidovi umýt přední sklo! (<span class="MLP-znak-kurziva-11b">Obrací se k&nbsp;Jarušce.</span>) A&nbsp;co ty otoky?</p>

    <p class="MLP-prima-rec"><span class="MLP-znak-tucne-11b">JARUŠKA</span> (<span class="MLP-znak-kurziva-11b">smrká</span>): To byla alergie na Rivanol.</p>

    <p class="MLP-prima-rec"><span class="MLP-znak-tucne-11b">PACO</span>: Přes tu vesnici už zpátky nemůžeme – tam už na nás čekaj s&nbsp;vidlema…</p>

    <p class="MLP-prima-rec"><span class="MLP-znak-tucne-11b">KVIDOVA MATKA</span>: Máš jít umýt to sklo!</p>

    <p class="MLP-prima-rec"><span class="MLP-znak-tucne-11b">PACO</span>: Pochybuju, že by to pomohlo. Když to napálil do tý boudy, bylo přední sklo úplně –</p>

    <p class="MLP-prima-rec"><span class="MLP-znak-tucne-11b">KVIDOVA MATKA</span> (<span class="MLP-znak-kurziva-11b">hněvivě</span>): Švihej! (<span class="MLP-znak-kurziva-11b">Otočí se ke svému muži.</span>) A&nbsp;ty už nám neřekneš nic? Nikdo tě přece nenutí, abys hned kritizoval naše socialistické zdravotnictví, můžeš přece říct něco zcela <span class="MLP-znak-kurziva-11b">nezávadnýho</span> –</p>

    <p class="MLP-prima-rec"><span class="MLP-znak-tucne-11b">KVIDO</span> (<span class="MLP-znak-kurziva-11b">přeruší ji</span>): Mami!</p>

    <p class="MLP-prima-rec"><span class="MLP-znak-tucne-11b">KVIDOVA MATKA</span> (<span class="MLP-znak-kurziva-11b">ignoruje Kvidovo napomenutí</span>): – třeba jak jsi toho soustruženýho koníka-vraníka chtěl natřít přesně tím samým lakem –</p>

    <p class="MLP-prima-rec"><span class="MLP-znak-tucne-11b">KVIDO</span>: Mami!</p>

    <p class="MLP-prima-rec"><span class="MLP-znak-tucne-11b">KVIDOVA MATKA</span>: – kterým sis nedávno natřel vlastní rakev! (<span class="MLP-znak-kurziva-11b">Mezi návštěvami zavládne všeobecné zděšení.</span>)</p>

    <p class="MLP-prima-rec"><span class="MLP-znak-tucne-11b">KVIDO</span> (<span class="MLP-znak-kurziva-11b">po chvíli</span>): No tak my už pomalu vyrazíme.</p>

    <p class="MLP-prima-rec"><span class="MLP-znak-tucne-11b">JARUŠKA</span> (<span class="MLP-znak-kurziva-11b">polyká slzy</span>): Zamáváš nám?</p>

    <p class="MLP-prima-rec"><span class="MLP-znak-tucne-11b">KVIDO</span>: To víš, že zamávám.</p>
  </div>
</body>
</html>
