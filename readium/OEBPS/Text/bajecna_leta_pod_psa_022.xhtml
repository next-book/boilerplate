<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>bajecna_leta_pod_psa-20</title>
  <link href="../Styles/bajecna_le_idstyles.css" rel="stylesheet" type="text/css" />
</head>

<body id="bajecna_leta_pod_psa" xml:lang="cs-CZ">
  <div>
    <p class="MLP-uroven2-kapitola" id="toc_marker-17">XVII</p>

    <p class="MLP-text-bez1radku">Babiččina náhlá smrt odvedla Kvida od práce na románu fakticky jen na několik dní; když se však po pohřbu k&nbsp;rukopisu opět vrátil, cítil vůči němu jakousi obtížně definovatelnou apatii a&nbsp;sám sebe se dotazoval, jak a&nbsp;proč vůbec pokračovat.</p>

    <p class="MLP-text">Jednoho sobotního večera, kdy po celé dlouhé minuty jen otupěle zíral na nepopsanou bílou stránku, Kvida zničehonic napadlo, že by bylo třeba nahradit tu starou, drolící se rohož za válendou v&nbsp;ložnici nějakým dřevěným obložením. Bezmyšlenkovitě čmáral po prázdném papíru – ale potom skutečně vstal a&nbsp;válendu zkusmo odtáhl. Nato sešel do otcovy dílny.</p>

    <p class="MLP-text"><span>Chvíli se jen tak rozhlížel po vyrovnaném řezivu, prohlédl si výrazně fládrovaná třešňová prkna, potěžkával dubové špalíky a&nbsp;zkoušel ostří dlátek. Konečně si vybral asi dvacet borovicových palubek, aby je zkrátil na požadovanou délku; první z&nbsp;nich pak upnul do ponku mezi desku a&nbsp;vozík, dotýkaje se zálibně jejího hladkého povrchu.</span></p>

    <p class="MLP-text">Začal řezat.</p>

    <p class="MLP-text">V&nbsp;chloupcích na zápěstí mu ulpěly mikroskopické zbytečky prvních pilin.</p>

    <p class="MLP-text">Zarytou rychlost, s&nbsp;níž pracoval, si vysvětloval tím, že chce překvapit Jarušku.</p>

    <p class="MLP-text">„Drž, dostaneš kůži!“ vyrážel ze sebe temně.</p>

    <p class="MLP-text">„Drž, dostaneš kůži!“</p>
  </div>
</body>
</html>
